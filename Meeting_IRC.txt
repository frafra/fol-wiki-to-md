== Riunioni degli utenti Fedora ==

Gli incontri degli utenti italiani Fedora si svolgono regolarmente, con l'obiettivo di rendere partecipi tutti alle azioni della comunità. I meeting sono aperti, ma vista la breve durata delle riunioni, è necessario attenersi alle tematiche in agenda e non divagare troppo. In presenza di molti utenti verrà attuato il protocollo standard per chiedere la parola o fare domande.

== Luogo ==

I meeting della comunità italiana si svolgono a martedì alterni alle 22:00 ora locale italiana nel canale '''#fedora-it''' sul server [http://freenode.net/ freenode]. In particolari occasioni è possibile che un meeting sia dedicato esclusivamente agli ambassador. In ogni caso i meeting sono sempre pubblici e tutti possono parteciparvi, la distinzione viene fatta più per avere un ordine del giorno differenziato.<br />
Per maggiori informazioni su come collegarsi [[La_comunità_italiana#Canale_IRC|leggere qui]] oppure usare il [https://kiwiirc.com/client/irc.freenode.net/?nick=fedoriano?#fedora-it servizio di webchat]

== Regole ==

Le regole da seguire sono poche ma servono a mantenere i meeting ordinati in modo da rispettare la durata prevista delle riunioni ed evitare argomenti Off Topic.
* Osserva cosa fanno gli altri senza interrompere
* Se hai una domanda da fare, digita "?"
* Se hai bisogno di parlare, digita "!"
* Quando hai finito di parlare, digita "eof"
* Se sei d'accordo su un argomento o per votare sì, digita "+1"
* Se vuoi esprimere un giudizio neutro, digita "+0"
* Se non sei d'accordo su un argomento o per votare no, digita "-1"

=== Consigli ===

E' inoltre consigliabile, qualora si desideri porre una domanda, un commento o una proposta articolata, stendere per intero (avvalendosi di un editor di testo) il contenuto del messaggio, cosicché quando verrà data la parola si potrà procedere all'invio del proprio intervento riducendo i tempi.

== Comandi base ==

La chat sui canali IRC è regolata da comandi testuali inseriti direttamente nella casella di testo della chat, di seguito alcuni comandi base:
* /help - Visualizza tutti i comandi
* /nick ''NewNickName'' - Cambia il nickname corrente (massimo 9 caratteri)
* /names - Mostra tutti gli utenti in quel canale
* /whois ''NickName'' - Mostra le informazioni di base per un determinato nickname
* /away ''AwayMessage'' - Mostra un messaggio quando ci si allontana dal canale. Usare il comando /away quando si ritorna
* /quit ''QuitMessage'' - Mostra un messaggio uscendo dal canale IRC
Per maggiori informazioni sui comandi IRC consultare [http://www.irchelp.org/irchelp/irctutorial.html#cmds questa pagina]

== Prossima riunione ==

Gli incontri periodici, sono momentaneamente [http://www.fedoraonline.it/content/sospensione-meeting-irc sospesi].

== Richieste di inserimento argomenti in agenda ==

Ogni utente può suggerire dei punti da inserire in agenda nei prossimi meeting, e lo può fare tramite il forum nella sezione dei [http://forum.fedoraonline.it/viewforum.php?id=10 Suggerimenti e critiche].

== Archivi ==

E' possibile consultare tutti i meeting archiviati da meetbot cliccando [http://meetbot.fedoraproject.org/sresults/?group_id=fedora-it&type=team qui].<br />

[[Categoria: FedoraOnline]]