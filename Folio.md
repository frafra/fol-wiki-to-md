Benvenuti su Folio
------------------

***Folio***, il nome deriva da **io** &gt; **Fol** e si appoggia al pezzo di carta **foglio**, è il magazine di Fedora Online.
Il webzine, come viene chiamata una rivista online, è una raccolta di articoli e confronti su alcuni temi specifici , i quali possono e devono essere alimentati dalla comunità stessa.
*Folio* non ha una pubblicazione regolare, motivo per cui non è da considerare una vera e propria rivista online, ma sono delle pagine create da e per la comunità stessa.

Introduzione
------------

Folio uscirà, a meno di eventi straordinari e decisi sul momento, due volte l'anno, proprio per seguire i rilasci semestrali delle release di Fedora. Le tematiche verranno proposte dallo staff, ma potranno essere raccolte anche su segnalazione degli utenti.
Inoltre, sempre su questa pagina, sarà possibile scaricare liberamente tutti i numeri pubblicati di Folio.

Come contribuire
----------------

Il modus operandi per contribuire attivamente alla scrittura dei vari articoli lo suddivideremo in due fasi, proprio perchè siamo agli inizi di un qualcosa di nuovo e vorremmo adattare il meccanismo alle segnalazioni e feedback che spero riceveremo.

Alcuni degli articoli del primo numero di Folio (ricordiamo che il numero "zero" è prodotto dallo staff) sono già stati decisi e in parte abbozzati dalla redazione, altri seguiranno e per questo cerchiamo la collaborazione degli utenti.
Per proporre nuovi argomenti da trattare su Folio, oppure per lasciare dei feedback, sarà possibile farlo in due modi distinti:

1.  inviando una mail a **redazione at fedoraonline dot it**;
2.  inviando il proprio contributo sul forum **"Folio"**, per discuterne pubblicamente (consigliato).

Le proposte approvate da utenti/staff verranno inserite nel numero successivo del magazine ed entreranno da subito nell'indice. Da quel momento in poi i redattori di Folio inizieranno a scrivere l'articolo, con lo stesso meccanismo del wiki. Per la scrittura, la collaborazione, le richieste di rilettura ecc verrà utilizzata la Mailing List dei redattori, che già conoscete. Non è previsto, per adesso, un'area "Cantiere Folio", dove rendere pubblico il lavoro in corso.

Per diventare redattore Folio (e Wiki) si prega di seguire la stessa procedura del wiki:

1.  Inviare una richiesta di iscrizione come redattore Folio a **doc-fol@lists.fedoraproject.org**;
2.  Una volta approvata l'iscrizione inviare alla lista una piccola presentazione di se stesso;
3.  Negli archivi della lista si troverà un argomento dedicato agli articoli da scrivere;
4.  Per scrivere un articolo specifico, comunicare la propria intenzione alla lista, dopo l'ok si potrà iniziare;
5.  Inviare l'articolo finito a **redazione at fedoraonline dot it**.

Numeri di Folio disponibili per il download
-------------------------------------------

Per scaricare i numeri rilasciati cliccare direttamente sulla copertina:
{| | <img src="Folio_00.jpg" title="fig:Scarica Folio numero 00" alt="Scarica Folio numero 00" width="160" /> | <img src="Folio_01.jpg" title="fig:Scarica Folio numero 01" alt="Scarica Folio numero 01" width="160" /> |}

<Categoria:FedoraOnline>
