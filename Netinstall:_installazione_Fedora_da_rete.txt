{{Autore|AlbertoChiusole}}

__TOC__

{{Warning|Con questa tipologia di installazione '''''è necessario''''' che il computer sia connesso alla rete.<br>
Se durante il processo d'installazione dovesse interrompersi la connessione a internet, bisognerà ricominciare da capo.}}
Questa guida tratta l'installazione di Fedora su personal computer utilizzando la modalità ''Net-Install''. Questa modalità è indicata per utenti più smaliziati che vogliono provare una nuova strada per installare Fedora.<br><br>
Le raccomandazioni sono le stesse di una normale installazione. È perciò sempre consigliato creare un dischetto di ripristino, qualora fosse presente, del sistema operativo Windows a scanso di eventuali problemi futuri e, comunque, di eseguire sempre un backup dei propri dati importanti su dispositivi "esterni".

==Introduzione==
La modalità di installazione Net-Install permette di scaricare una quantità di dati inferiore ad un live-cd o dvd (intorno ai 400MB contro i più di 800 di un live-cd o i 4GB di un dvd).<br>

Questa procedura è utile se si ha disponibilità di una connessione a internet con ampia larghezza di banda, in quanto tutti i pacchetti che si scelgono di installare vengono scaricati completamente dai server "mirror" del fedoraproject; pertanto, più la connessione è veloce, meno tempo impiegherà il processo di installazione.<br>

==Download delle Immagini Iso==
Tutte le versioni di Fedora sono liberamente scaricabili e vengono messe a disposizione dal FedoraProject. Recarsi nella [http://fedoraproject.org/it/get-fedora-options#formats pagina di download del FedoraProject], scorrere verso il basso ed assicurarsi di scaricare la versione targata '''CD di installazione da rete Fedora 20''' nell'architettura specifica del sistema su cui si andrà a installare.<br />
Per comprendere quale architettura supporta il sistema su cui si installerà, seguire i consigli della [http://docs.fedoraproject.org/en-US/Fedora/20/html/Installation_Guide/ch-new-users.html#sn-which-arch documentazione ufficiale].<br>

Si può ottenere la stessa iso per la modalità net-install anche scaricandola dai numerosi server mirror, cercandola sotto il nome di ''boot.iso''. Notare che i file possono essere chiamati con nomi diversi (boot.iso, Fedora-''RELEASE''-''ARCHITETTURA''-netinst.iso) ma strutturalmente sono lo stesso file, solamente chiamato in modo diverso.<br>

=Preparazione all'installazione=
L'immagine scaricata va quindi masterizzata su cd o copiata su una chiavetta usb.<br>
Per maggiori informazioni su come creare un CD/DVD bootabile, consultare la [http://docs.fedoraproject.org/en-US/Fedora/20/html/Burning_ISO_images_to_disc/index.html documentazione ufficiale del FedoraProject].<br>
{{Warning|L'immagine ISO che è stata scaricata dal link del FedoraProject DEVE essere masterizzata come ''immagine'' e '''non''' come ''disco dati''.<br>}}

Per creare una penna usb bootabile seguire invece [https://fedoraproject.org/wiki/How_to_create_and_use_Live_USB/it queste istruzioni].<br>

Seguire ora le indicazioni della guida all'installazione di fedora, alla sezione [[Installazione_Fedora#Avvio_dell.27installazione|Avvio dell'installazione]].

== Riepilogo Installazione ==

La schermata principale presenta il ''Riepilogo Installazione'', formato da tre categorie principali: '''Localizzazione''', '''Software''' e '''Sistema''', con le relative sottocategorie.<br />

Si nota subito che in alcune sottocategorie ci possono essere dei triangoli gialli; questi simboli avvisano di dover completare i vari passaggi prima di procedere con l'installazione. Normalmente, se la connessione a internet è già stata stabilita, l'unico segnale di avvertenza rimane quello della ''Destinazione di installazione''.<br>
<br />

[[File:Netinstall_f20_main.png|thumb|center|800px|Riepilogo installazione con avvertenze sui passaggi da completare.]]
<br />

== Localizzazione ==
Per la categoria "Localizzazione" fare riferimento alla sezione [[Installazione_Fedora#Localizzazione|localizzazione]] della guida principale.

==Software==
Nella categoria Software sono presenti due voci: ''Sorgente di Installazione'' e ''Selezione del Software''.<br>
Se è già attiva una connessione a internet, l'installer "Anaconda" (il nome del programma che gestisce l'installazione) procede in automatico a scaricare i dati per proseguire e, una volta terminato, le due sotto-sezioni saranno selezionabili.<br>Se bisogna impostare parametri o protocolli specifici per attivare la connessione alla rete, questi si possono configurare nella sotto-categoria [[#Configurazione_di_Rete|Configurazione di rete]]. Una volta che la connessione è stabilita e i dati necessari scaricati, si potrà finalmente accedere alle due sotto-categorie.

===Sorgente di Installazione===
Una volta scaricati i sorgenti di installazione, cliccando sulla voce "Sorgente di Installazione" si possono definire dei parametri avanzati:
[[File:Netinstall_f20_sorgenti.png|thumb|right|450px|Schermata "Sorgenti di Installazione", contenente varie opzioni.]]

* In questa sezione si ha la possibilità di specificare il protocollo di trasmissione dei dati (http, https, ftp, nfs) o "'''Mirror più vicino'''": quest'ultima è la scelta migliore, poiché si userà sempre il server più vicino, e quindi più rapido, in base alla propria locazione.<br>In caso si voglia specificare un indirizzo server particolare da usare per installazione, come ad esempio ''nfs'' (guide ufficiali [http://docs.fedoraproject.org/en-US/Fedora/20/html/Installation_Guide/ch-Installation_Phase_2-x86.html#s1-begininstall-nfs-x86 in inglese] e [http://docs.fedoraproject.org/it-IT/Fedora/11/html/Installation_Guide/ch03s05s02.html in italiano], quest'ultima parzialmente obsoleta), lo si può specificare nel campo seguente.
* Nella casella "Aggiornamenti" si chiede se scaricare dal server i pacchetti predefiniti al momento del rilascio o se scaricare i pacchetti più aggiornati possibile.<br>Normalmente dovrebbe essere disabilitata e il consiglio è di mantenerla così, in modo da scaricare tutti i pacchetti già aggiornati ed evitare un ulteriore aggiornamento una volta acceso il computer.
* L'ultima sezione riguarda eventuali repository aggiuntivi da poter aggiungere oltre a quelli base, impostandone i parametri necessari. Una lista di alcuni repository dedicati a Fedora è contenuta nell'apposità categoria [[:Categoria:Repository|Repository]].<br><br>

===Selezione del Software===
Una volta definiti i sorgenti di installazione si arriva alla parte cruciale e più importante del processo: la "Selezione del Software". In questa sezione è possibile scegliere quale ambiente Desktop installare (Gnome, Kde, XFCE, LXDE, ecc.) e, opzionalmente, quali componenti aggiuntivi o altre applicazioni installare (per es. "Libreoffice", "Strumenti di Amministrazione" e molti altri).<br>
Fare riferimento alla guida principale nella sezione [[Installazione_Fedora#Selezione_Software|Selezione Software]] per altre informazioni.
<br><br>
Cliccare quindi sul tasto ''Fatto'' in alto a sinistra per tornare al ''Sommario di Installazione'' e proseguire nella configurazione del processo di installazione.

==Sistema e Installazione==
Nella sezione "Sistema" trovano posto le sotto-categorie ''Configurazione Rete'' e ''Destinazione di Installazione''.

===Configurazione di Rete===
Se si è connessi a internet via cavo il riquadro Configurazione di Rete dovrebbe normalmente segnalare '''"Cavo (p2p1) connesso"'''; se si desidera invece usare altre impostazioni di rete, come ad esempio una connessione Wi-Fi o un proxy, si possono configurare ora.<br>
Una volta che la connessione via rete è attiva, i due riquadri "Sorgente di Installazione" e "Selezione del Software" dovrebbero diventare grigi con un triangolino arancione in alto a destra, segno che "Anaconda" sta scaricando le informazioni e i dati necessari per procedere all'installazione. Procedere dalla relativa sezione.<br>

===Destinazione di Installazione===
Per quanto riguarda il partizionamento e l'installazione si rimanda alla sezione apposita nella [[Installazione_Fedora#Sistema|guida all'installazione]] da DVD, poiché i passaggi sono identici.


Per eventuali dubbi o domande non contemplate in questa guida, cercare prima se è già stato discusso un problema simile all'interno del forum ed eventualmente chiedere.

That's all folks, enjoy! ;-)

[[Categoria:Installazione]]