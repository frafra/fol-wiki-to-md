Introduzione
------------

Questa pagina è stata creata per raccontare il Release Party Tenutosi a Roma il 9 giugno scorso.

La pubblicazione di questo evento era stata data da diverso tempo utilizzando i seguenti canali:

-   [Sezione "Eventi" del wiki del Fedora Project](http://fedoraproject.org/wiki/Fedora_17_Release_Party)
-   [Comunità Italiana su it.fedoracommunity.org](http://www.fedoraonline.it/content/pizzata-fedora-e-release-party-f17)
-   [Ambassadors Mailing List](http://lists.fedoraproject.org/pipermail/ambassadors/2012-June/019752.html)
-   [www.lffl.com](http://www.lffl.org/2012/06/fedora-release-pizza-party-roma-sabato.html)

L'iniziativa è nata affinchè l'uscita della release *"**Beefy Miracle**"* potesse dare risalto ad un evento d'incontro e conviviale per chi avrebbe voluto vedere da vicino la comunità e conoscere le caratteristiche di ***Fedora 17***.

Come località per ospitare l'incontro è stata scelta Roma per molteplici motivi, tra i quali:

-   è la Capitale d'Italia;
-   è il centro del nostro paese;
-   è accessibile con tutti i mezzi;
-   è un luogo storico e di arte.

Lo scopo di questo incontro, per gli Ambassador, era anche quello di verificare l'interesse dell'utenza in contesti differenti da quelli abitudinari.

L'evento, è stato promosso dagli Ambassador:

[Gianluca Sforna](http://fedoraproject.org/wiki/User:Giallu)
[Gabriele Trombini](http://fedoraproject.org/wiki/User:Mailga)
[Mario Santagiuliana](http://fedoraproject.org/wiki/User:Marionline)

con i quali hanno collaborato:

[Robert Mayr](http://fedoraproject.org/wiki/User:Robyduck)
[Antonio Gemelli](http://fedoraproject.org/wiki/User:Antowen)

Luogo dell'evento
-----------------

A conferma di quanto detto, e per chi nutrisse ancora dubbi, queste foto possono fare capire a tutti perchè Roma è un posto unico al mondo. Non si può sbagliare nella scelta di localizzazione dell'evento.

![ 350px |Colosseo](Colosseo.jpg "fig: 350px |Colosseo") ![ 350px | Fontana di Trevi](Trevi.jpg  "fig: 350px | Fontana di Trevi") ![ 250px | Piazza di Spagna](PiazzaSpagna.jpg "fig: 250px | Piazza di Spagna")

La pizzeria è stata selezionata in base alla comodità nei trasferimenti ed alla possibilità di disporre di spazio per la presentazione di Fedora 17 e delle attività programmate. ![ 350px | center | pizzeria Zio Ciro](Ziociro.jpg  "fig: 350px | center | pizzeria Zio Ciro")

Era stato predisposto un banchetto sul quale hanno trovato posto i computer portatili per la dimostrazione, per il quiz e, anche, un vecchio, ma ancora funzionante, portatile IBM. ![ thumb | 450px | left | PC usato per il Test](Pc quiz.jpg "fig: thumb | 450px | left | PC usato per il Test")![ thumb | 450px | right | L'IBM, reperto storico](IBM.jpg "fig: thumb | 450px | right | L'IBM, reperto storico")

Partecipanti
------------

L'appuntamento ha visto la presenza di 16 persone tra le quali alcuni che si avvicinavano al mondo Fedora e con i quali si è avuto un interessante scambio di opinioni.

I presenti hanno particolarmente richiesto la dimostrazione del funzionamento di Gnome3, oltre ad una visione d'insieme del sistema.

Presentazioni
-------------

![ 370px | left | Giallu](Giallu1.jpg "fig: 370px | left | Giallu")![ 370px | right | mailga](anto massi gabri.jpg "fig: 370px | right | mailga")Gianluca Sforna ha provveduto a spiegare la nuova release, con particolare riferimento alle features ed ai miglioramenti intervenuti nel sistema, con consigli ed esempi pratici, segnatamente all'utilizzo del terminale e le funzionalità dei Desktop in Gnome3.
Gabriele Trombini ha curato la parte relativa al Fedora Project spiegando ai presenti le attività del progetto, il concetto di software libero e la relazione tra Fedora Project e contributori.
![ thumb | left | 150px |Test](Gruppo3.jpg  "fig: thumb | left | 150px |Test")Per l'evento è stato predisposto un test da sottoporre ai partecipanti, le domande erano concernenti la storia e le caratteristiche di Fedora a partire dalla versione 1, nonchè sulla storia generale correlata a GNU/Linux, l'utente che si è avvicinato di più al 100% di risposte esatte ha potuto ottenere un gadget come premio. Questa prova di conoscenza e di memoria ha riscosso notevole successo e una dura prova da superare anche per il più smaliziato degli utenti; sicuramente provvederemo a renderlo ancora più avvincente per i prossimi eventi.

Gadget
------

Sono stati distribuiti i DVD della neonata Fedora 17, gli stickers, delle copie di libro scritto da [Robert Mayr](http://fedoraproject.org/wiki/User:Robyduck) e [Gabriele Trombini](http://fedoraproject.org/wiki/User:Mailga)

Le richieste più assidue sono state in relazione ad oggetti delle più svariate tipologie, recanti il logo Fedora.

Cena
----

![ 300 px | left | amici di fedora](Tavolata1.jpg  "fig: 300 px | left | amici di fedora") ![ 300 px | right | amici di fedora](Tavolata2.jpg  "fig: 300 px | right | amici di fedora") Innanzitutto si è cominciato con degli aperitivi, lievemente alcolici, proseguendo poi con antipasti a base di bruschette e involtini di mozzarella coperti con la pasta della pizza.

Poi è stato il momento della pizza, nella scelta della quale ciascuno si è potuto sbizzarrire secondo i propri gusti.

A corredo di tutta la cena, la birra chiara è stata la scelta di tutti, con qualche bottiglia di acqua da tenere in tavola.

Al termine è stata servita la torta "Beefy Miracle", una delizia.

![](Torta release.jpg "Torta release.jpg")

Termine
-------

Al termine della stupenda serata, con rammarico di tutti, sono arrivati i saluti finali. Chi a casa, chi in albergo e chi in giro per Roma.......

Un grazie a tutti per la partecipazione. Ci vedremo la prossima volta.

<Categoria:FedoraOnline>
